Deniz yıldızları.
Deniz yıldızları sıcak, soğuk ya da tropikal denizlerde yaşayabilen canlılardır. Deniz yıldızları metrelerce derinliklerde yaşayabilirler. Deniz yıldızı denince genellikle beş kollu deniz yıldızları akla gelir. Ancak yedi kollu olduğu gibi on beş kollu deniz yıldızları da vardır. Hatta bazıları kırk kolludur. Deniz yıldızlarının rengi pembe, turuncu, mavi ya da gri gibi farklı renklerde olabilir. Deniz yıldızları tehlikeli anlarda sümüksü kötü kokulu bir sıvı salgılayarak kendilerini düşmanlardan koruma özelliğine sahiplerdir. Bunun yanı sıra, bazen de kendilerini savunmak için vücutlarının bir kısmını ayırırlar. Ayrılan parçanın yerine yenisini hemen oluşturabilirler. Çünkü vücutlarının kendi kendini yenileme özelliği vardır. Böylece kısa sürede eski hallerine dönüşürler. Tıpkı bir tembel hayvan gibi yavaş hareket ederler. Fakat hızlı hareket edebilen türleri de vardır. Deniz yıldızları ot yemezler. Etoburlardır. Yengeç, midye ve istiridye gibi deniz canlılarını yerler. Kolları sayesinde avlarına ulaşırlar. Ayaklarının altında bulunan vantuzlar sayesinde sert kabuklu canlıları tutarlar, içlerini açarlar, bu canlıların içindeki yumuşak kısımları yerler. Ağızları vücutlarının alt tarafındadır. Beyinleri yoktur ama kalpleri vardır. Bu yönleri ile deniz analarına benzerler. Bir deniz yıldızı on ile otuz beş yıl arasında yaşar. Deniz yıldızları bölünerek çoğalırlar. 
