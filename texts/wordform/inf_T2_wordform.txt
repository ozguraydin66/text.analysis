Deniz yıldızları.
Deniz yıldızları sıcak, soğuk ve derin denizlerde yaşayabilen canlılardır. Deniz yıldızı denince genellikle beş kollu olanları akla gelir. Ancak yedi, on beş ya da otuz kollu olanları da vardır. Hatta bazı türleri kırk kolludur. Deniz yıldızlarının pembe, turuncu, mavi ve kahverengi gibi farklı farklı renkleri olabilir. Beyinleri yoktur ama kalpleri vardır. On ile otuz beş yıl arasında yaşarlar. Bölünerek çoğalırlar. Deniz yıldızları genellikle yavaş hareket eden canlılardır. Fakat çok hızlı hareket edebilen türleri de vardır. Tehlikeli anlarda sümüksü, kötü kokulu, yapışkan bir sıvı salgılarlar. Bu sıvı ile kendilerini düşmanlardan korurlar. Bunun yanı sıra, bazen de kendilerini düşmanlarına karşı savunmak için vücutlarının bir kısmını ayırırlar. Ayrılan bu parçanın yerine yeni parçaları kolaylıkla oluşturabilirler çünkü vücutlarının kendi kendini hızla yenileme özelliği vardır. Deniz yıldızlarının ağızları vücutlarının alt tarafındadır. Ot yemezler. Yengeç ve midye gibi kabuklu deniz canlılarıyla beslenirler. Ayaklarının yapışkan yapısıyla bu sert kabuklu canlıları tutarlar, içlerini açarlar ve yumuşak kısımlarını yerler.